# -*- mode: mandoku-view -*-
#+TITLE: 考工記解
#+DATE: 2015-09-23 09:37:28
#+PROPERTY: JUAN 2
<pb:KR1d0011_WYG_002-1a>¶
欽定四庫全書¶
　考工記解卷下¶
　　　　　　　　　　　　宋　林希逸　撰¶
玊人之事¶
　此一官所記與典瑞略同葢周禮自是一手追記周¶
　人之事考工記又是一手或先或後固不可知亦皆¶
　追述古制而已况其間亦有錯亂殘缺處所以與典¶
　瑞又稍異也¶
<pb:KR1d0011_WYG_002-1b>¶
鎮圭尺有二寸天子守之命圭九寸謂之桓圭公守之¶
命圭七寸謂之信圭侯守之命圭七寸謂之躬圭伯守¶
之¶
　鎮圭天子所執守即執意也命圭者朝廷所命猶曰¶
　命服也有五等之命而後有五等之圭此不言蒲榖¶
　二璧者缺文也桓圭猶桓楹之狀也其左右稜道處¶
　為桓楹之形也信圭者純直勢也躬圭者稍彎曲也¶
　今文臣笏直武臣笏彎亦此意也三禮圖所載鎮圭¶
<pb:KR1d0011_WYG_002-2a>¶
　刻一山桓圭刻植楹信圭刻一人直身躬圭刻一人¶
　曲身皆非古制又曰山以鎮安桓為柱石躬以保身¶
　榖為養人蒲為安人皆後人强生意義原其初意只¶
　是以此為五等之别艾軒曰今人帶夸上粟地文亦¶
　以養人乎御(闕/)　之類又何所取義乎¶
天子執冒四寸以朝諸侯¶
　冒圭長四寸上方正而下稍斜剡刻之謂其可以冒¶
　諸侯之圭故曰冒葢諸侯之瑞圭上剡而此圭下剡¶
<pb:KR1d0011_WYG_002-2b>¶
　故可以冒之此乃以上覆下之義未知古人果如此¶
　否竊意圭之為制皆出於王朝此下圭之下剡而諸¶
　侯之圭上剡二者必可以相合如今合同防偽造也¶
　未必以此為覆冒天下之義若作時文且依先儒之¶
　說諸侯來朝則王執此以受朝獻也¶
天子用全上公用龍侯用瓚伯用將¶
　諸家以為此一節言祼噐也全者全用玉為之也其¶
　制以玉為龍形而置一杯於其中以盛酒也龍鼻也¶
<pb:KR1d0011_WYG_002-3a>¶
　瓚其中也將其柄也記曰夏后氏用龍謂龍鼻也詩¶
　曰瑟彼玊瓚總言之也祼將于京執其柄也天子純¶
　用玉上公以玊為龍鼻諸侯以玊飾其中伯以玊飾¶
　其柄此尊卑之制也其説亦通但與上文不相屬&KR0723;¶
　然曰天子用全何以知其為祼噐哉鄭氏以龍當為¶
　厖瓚當為&KR1464;(音/贊)漢時有膏&KR1464;食物也厖&KR1464;將皆玊之¶
　不純者天子則用全玊公侯則用不純之玊無他證¶
　據又輙易經字恐亦未安况將之為雜亦何所本乎¶
<pb:KR1d0011_WYG_002-3b>¶
　艾軒曰祼玊有三為龍首一等玊也必次於全玉為¶
　瓚一等玊也又次於龍首瓚盛酒也為祼將又一等¶
　玊也又次於瓚祼將者酌酒所用也上文言圭此一¶
　節乃論為圭之玊謂天子之圭則用純全之美玊上¶
　公之圭則用為祼瓚龍之玊諸侯之圭則用為瓚之¶
　玊伯之圭則用為祼將之玊其文正在言圭之下此¶
　説極正而易通¶
繼子男執皮帛¶
<pb:KR1d0011_WYG_002-4a>¶
　上言圭之制既盡子男蒲榖璧當時必易知故記者¶
　不言之但論繼子男之下者矣子男不執圭而執璧¶
　璧為圓形與圭制異位居子男之下者則但執皮帛¶
　而已鄭注以此為公之孤非天子之孤與大國之孤¶
　者謂王之孤六命與卿同不當繼子男之後也然此¶
　説亦費力竊恐此句只是總言子男以上則用玊子¶
　男以下則執皮帛尚書五玊之下即曰三帛亦是等¶
　則如此¶
<pb:KR1d0011_WYG_002-4b>¶
　易氏以為天子用全四句合在宗祝前馬之下公侯¶
　伯圭之下不言子男而曰繼子男之孤皆錯亂也亦¶
　似讀得未精瑩¶
天子圭中必¶
　必者以組約玉圭之中欲執時不至失墜也鄭云俗¶
　呼約為鼈今閩人結索亦有此語其音如寛鼈也聘¶
　禮曰絢組亦約也鄭云如鹿車縪漢語也縪絢組皆¶
　一義也¶
<pb:KR1d0011_WYG_002-5a>¶
四圭尺有二寸以祀天¶
　四邸之圭也中央為璧之形圓也圭著其四面只一¶
　片玊為之也邸猶根柢之柢也即為璧形者是也四¶
　面之尖出者為圭形也尺有二寸想兩圭相去之長¶
　也注無明文亦未可曉¶
大圭長三尺杼上終葵首天子服之¶
　王所搢者也亦名珽抒閷也其上兩畔殺去之故曰¶
　杼上也終葵椎也其首為椎又在杼上疏曰椎頭也¶
<pb:KR1d0011_WYG_002-5b>¶
　齊人謂椎為終葵此記必齊人為之服之者用之也¶
　典瑞曰王搢大圭執鎮圭搢則在腰帶之間而又執¶
　鎮圭圭玊為之如何搢一而又執一亦非尊者所宜¶
　以意推之祭祀之時則執大圭上有椎頭不至失墜¶
　則可以搢故以搢言鎮圭則朝諸侯時所執故以執¶
　言决無一時並用兩圭之理¶
土圭尺有五寸以致日以土地¶
　土圭夏至冬至測日之用也土地者土猶度也視日¶
<pb:KR1d0011_WYG_002-6a>¶
　景之東西南北以度其地也大司徒所言建邦國者¶
　即此是也致日者以日至者視之其長短可以坐而¶
　致也書曰敬致即此致字¶
祼圭尺有二寸有瓚以祀廟¶
　鄭云始獻酌奠也瓚如盤其柄用圭有流前注流口¶
　也前注者向神尸而注也宗廟有祼天地大神至尊¶
　不祼故曰以祀廟¶
琬圭九寸而繅以象徳¶
<pb:KR1d0011_WYG_002-6b>¶
　琬猶圜也王所使者之瑞節也諸侯有徳王有錫命¶
　使者執琬圭以致王命其長九寸亦有繅藉謹重之¶
　也象徳者以玊象徳故以此致命車服之類¶
琰圭九寸判規以除慝以易行¶
　九寸之圭剡其一半其下必稍圜故曰判規判半也¶
　規圜也琬圭則上下皆為圓形琰圭則上一半剡下¶
　一半稍圜明與琬圭異制諸侯有為慝惡者王命使¶
　者執此以戒勅之使之除其慝而改易其行也後世¶
<pb:KR1d0011_WYG_002-7a>¶
　則有詔書古者傳言以此為信必有善惡之別也¶
璧羡度尺好三寸以為度¶
　羡延也度者制作之法度也其璧之制度不圜而延¶
　其長有一尺也鄭云其袤一尺而廣狹焉袤即延也¶
　謂其延可一尺而其廣則稍狹於袤也好孔也璧之¶
　中有孔也四面為肉中間為孔其孔之徑三寸也爾¶
　雅曰肉倍好謂之璧好倍肉謂之瑗肉好若一謂之¶
　環瑗又眷反璧之好三寸則兩邊各有三寸為六寸¶
<pb:KR1d0011_WYG_002-7b>¶
　是九寸也其形稍延則上下之羡處各半寸共為一¶
　尺其廣只九寸也度即量物之尺度也以此璧之尺¶
　寸可以起度亦猶律之可以起龠也¶
圭璧五寸以祀日月星辰¶
　以璧為邸旁有一圭其長五寸祀天則四圭此祀則¶
　一圭也¶
璧琮九寸諸侯以享天子¶
　琮之璧長九寸諸侯致享於王則以此為贄也小行¶
<pb:KR1d0011_WYG_002-8a>¶
　人曰諸侯享天子用璧享后用琮此以璧琮並言則¶
　為二物矣言天子不言后者尊得以統卑也¶
榖圭七寸天子以聘女¶
　圭上刻為榖之形其長七寸聘禮所用也¶
大璋中璋九寸邊璋七寸射四寸厚寸黄金勺青金外¶
朱中鼻寸衡四寸有繅天子以廵守宗祝以前馬¶
　三璋之勺形如圭瓚天子廵守有事于山川則用以¶
　為祼也大山川用大璋加文飾焉中山川則用中璋¶
<pb:KR1d0011_WYG_002-8b>¶
　其文飾稍殺小山川則用邊璋半文飾其邊而已其¶
　祈(闕/)　　　　　　　　宗祝執此在馬之前故曰¶
　宗祝以前馬璋次玊也為瓚之柄其勺以黄金為之¶
　而外用青金為飾故曰黄金勺青金外鑄金之齊以¶
　黄為下青為上則黄金不若青金青金乃金之精者¶
　也射四寸厚寸者其勺之前射出四寸之長但有一¶
　寸之厚也朱中者所盛之鬱鬯詩所謂黄流也流口¶
　為龍鼻之形其長一寸故曰鼻寸衡與横同勺口長¶
<pb:KR1d0011_WYG_002-9a>¶
　一寸其横有四寸如今桃𤓰杯之形也有繅者文飾¶
　而藉之也巡守之時則有三璋之瓚在宗廟則用圭¶
　瓚也¶
大璋亦如之諸侯以聘女¶
　諸侯聘女用大璋與三璋之大璋同名簡編錯亂誤¶
　寘於此文不相屬難以强通或曰當繼之天子以聘¶
　女之下¶
瑑圭璋八寸璧琮八寸以頫聘¶
<pb:KR1d0011_WYG_002-9b>¶
　圭璋璧琮四噐其長皆八寸璧琮不瑑而圭璋則瑑¶
　飾之瑑文飾之也衆來曰頫特來曰聘頫聘皆朝王¶
　也¶
牙璋中璋七寸射二寸厚寸以起軍旅以治兵守¶
　射剡出也二璋皆長七寸射二寸是五寸以上即剡¶
　出也牙者其剡之側皆刻為鉏牙之文鄭云二璋皆¶
　有牙起軍旅出戰也治兵守守備也¶
駔琮五寸宗后以為權¶
<pb:KR1d0011_WYG_002-10a>¶
　琮方形中有孔以組繫之故曰駔琮宗后尊后也即¶
　王后也其重可以起五權之制亦璧羡起度之意¶
大琮十有二寸射四寸厚寸是謂内鎮宗后守之¶
　大琮后所守猶王之鎮圭也謂之内鎮十有二寸取¶
　天數也天王天后以天為則也射四寸者琮之上剡¶
　出也下八寸正方上四寸則剡其厚有一寸也¶
駔琮七寸鼻寸有半寸天子以為權¶
　駔琮與宗后同此則有一寸有半之鼻所以為别也¶
<pb:KR1d0011_WYG_002-10b>¶
　琮上有鼻故可繫以為權宗后之琮不言鼻者互見¶
　之也¶
兩圭五寸有邸以祀地以旅四望¶
　祀天者四圭祀地者兩圭此尊卑之别也旅&KR0021;名也¶
　四望之旅&KR0021;亦用之皆屬地也四圭託於璧兩圭必¶
　託於琮地取其方以琮為邸不言者可推而知也¶
瑑琮八寸諸侯以享夫人¶
　上言九寸者以享天子此八寸以享天子之夫人禮¶
<pb:KR1d0011_WYG_002-11a>¶
　之隆殺當然也¶
案十有二寸&KR0037;㮚十有二列諸侯純九大夫純五夫人¶
以勞諸侯¶
　案玊案也所以盛&KR0037;栗也&KR0037;栗十有二列則案必有¶
　十二枚每案皆長一尺二寸也此王朝盛禮所用也¶
　諸侯則九列大夫則五列純猶皆也凡諸侯大夫皆¶
　然也若夫人以勞答諸侯則用諸侯九列之禮也此¶
　乃奉上諸侯享夫人故言夫人所以答之而不及大¶
<pb:KR1d0011_WYG_002-11b>¶
　夫也古者后與夫人皆有致飲於賔客之禮天子有¶
　三夫人¶
璋邸射素功以祀山川以致稍餼¶
　半圭曰璋其上剡出者射也其身乃邸也素功者無¶
　瑑飾之工也功與工同山川之祀用之賔客在館致¶
　廩稍與餼也稍米也餼食物也¶
<pb:KR1d0011_WYG_002-12a>¶
¶
<pb:KR1d0011_WYG_002-13a>¶
¶
<pb:KR1d0011_WYG_002-14a>¶
¶
<pb:KR1d0011_WYG_002-15a>¶
¶
<pb:KR1d0011_WYG_002-16a>¶
¶
<pb:KR1d0011_WYG_002-17a>¶
楖人(闕/)¶
雕人(闕/)¶
磬氏為磬¶
倨句一矩有半¶
　磬之制必先度一矩為句一矩為股而求其弦之兩¶
　頭相望一矩有半則磬之倨句也磬之制有大小此¶
　假矩以定倨句非用其度耳¶
其博為一¶
<pb:KR1d0011_WYG_002-17b>¶
　博謂股之博也¶
股為二鼓為三參分其股博去一以為鼓博參分其鼔¶
博以其一為之厚¶
　股磬之上大者鼔其下小者所當擊者也股大而鼔¶
　差小假如股三寸則鼓只二寸股九寸則鼔只六寸¶
　也又三分其鼓之博而厚得其一如鼔大三寸則厚¶
　只一寸也¶
已上則摩其旁已下則摩其耑¶
<pb:KR1d0011_WYG_002-18a>¶
　已上已下論厚薄也若鼔廣三寸厚有一寸以上則¶
　摩鑢其旁使薄也若鼔廣三寸而厚不及一寸則為¶
　已下是傷薄矣薄則不可得而使厚但摩鑢其石之¶
　端使短短則不薄矣此調其長短厚薄欲使其聲清¶
　濁得所也過厚則就大小增减過薄則就長短增减¶
　此作磬之法也¶
<pb:KR1d0011_WYG_002-19a>¶
　¶
　¶
　¶
　¶
　¶
　¶
　¶
　¶
<pb:KR1d0011_WYG_002-19b>¶
矢人為矢¶
　此記所紀未知何時解者皆以周禮相辨證亦未為¶
　至當之論今且得依注疏所説¶
鍭矢參分茀矢參分一在前二在後¶
　鍭矢茀矢兵矢田矢殺矢此記中五矢名也鄭氏以¶
　周禮司弓矢證之謂茀當為殺參分其矢之長以衡¶
　平之一分在前二分在後則得其半其所以如此者¶
　以鏃在笴首差重也此意葢欲鏃頭輕重得宜或太¶
<pb:KR1d0011_WYG_002-20a>¶
　重太輕則於射時有病也以此推之則鏃箭之重正¶
　得笴之重三分之一也鍭矢茀矢皆然若以文法觀¶
　之恐鍭矢下三分字衍文也下文兵矢田矢則可見¶
兵矢田矢五分二在前三在後¶
　此二矢以五分均之其鏃鐵比鍭矢殺矢又少輕也¶
　鄭云兵矢者枉矢絜矢也絜音擷又音結田矢繒矢¶
　也亦以司弓矢證之也¶
殺矢七分三在前四在後¶
<pb:KR1d0011_WYG_002-20b>¶
　此鐵鏃又差短小也鄭云殺當為茀音拂前以茀為¶
　殺此以殺為茀皆因周禮司弓矢職為窒礙也若知¶
　考工與周禮異則無此矣¶
參分其長而殺其一¶
　笴之入鏃處必削减少許也故曰殺三分而殺其一¶
　亦欲輕重得所也¶
五分其長而羽其一¶
　此論箭榦也假如笴長二尺則設羽處有四寸也¶
<pb:KR1d0011_WYG_002-21a>¶
以其笴厚為之羽深¶
　此言量其輻廣以為鑿深之意不曰量而曰以者分¶
　毫未可定也笴矢榦也其厚能幾况羽又設之四旁¶
　若謂其深必如其厚則無可容之處記者特言其大¶
　槩而已¶
水之以辨其隂陽¶
　竹有上下上為陽下為隂以水試之浮者為上而沈¶
　者為下也¶
<pb:KR1d0011_WYG_002-21b>¶
夾其隂陽以設其比夾其比以設其羽¶
　比者笴之兩旁也陽為左隂為右比在其左右也比¶
　必笴上有一線稍髙也夾其比而設其羽者羽有四¶
　夾其比而置之四角皆有羽也¶
參分其羽以設其刃則雖有疾風亦弗之能憚矣¶
　箭鏃之刃與笴末之羽兩者相並羽有三分則刃有¶
　一分鄭云刃二寸恐未然憚讀為怛又音歎雖有疾¶
　風亦不憚者言刃與羽若得其所則疾風之中而射¶
<pb:KR1d0011_WYG_002-22a>¶
　之其箭亦無所動驚也¶
刃長寸圍寸鋌十之重三垸¶
　鋌鏃之容笴處刃長一寸則其鏃之圍亦一寸鏃亦¶
　前小而後大其容笴處不應有十寸鄭氏以為脱字¶
　是已非十字誤則之字下更有某字也其重三垸則¶
　一矢之長通重十二垸矣何者前言三分一在前二¶
　在後則可見¶
前弱則俛後弱則翔中弱則紆中强則揚¶
<pb:KR1d0011_WYG_002-22b>¶
　俛者射之則趨下也翔者射之則摇摇紆者去不直¶
　也揚者激起也此言箭笴欲得不强不弱中與前後¶
　皆如一也¶
羽豐則遲羽殺則趮¶
　豐多也殺少也遲去緩也趮去太急也此言設羽欲¶
　其不多不少得中也¶
是故夾而摇之以眡其豐殺之節也¶
　夾於兩指之間而摇之則知其羽之豐殺也¶
<pb:KR1d0011_WYG_002-23a>¶
橈之以眡其鴻殺之稱也¶
　橈者以手試之也鴻大也殺小也此言欲其笴之大¶
　小停當也故曰稱¶
凡相笴欲生而摶同摶欲重同重節欲疏同疏欲㮚¶
　生不用枯竹也摶圓也竹之圓既同則擇其重者用¶
　之竹之重既同則擇其節之疎者用之疎長也其節¶
　之長既同則擇其堅栗者用之相擇也此擇笴之法¶
　也¶
<pb:KR1d0011_WYG_002-24a>¶
陶人為甗實二鬴厚半寸脣寸¶
　甗其底虚如隔子然即甑類也可以蒸物也鬴六斗¶
　四升也其實二鬴則亦甚大矣其脣厚一寸其身厚¶
　半寸¶
盆實二鬴厚半寸脣寸甑實二鬴厚半寸脣寸七穿¶
　盆有底者甑亦與甗同但其底不為隔子路而為七¶
　穿也¶
鬲實五觳厚半寸脣寸¶
<pb:KR1d0011_WYG_002-24b>¶
　觳與斛同三斗為觳則又大矣鬲鼎釡之類也¶
庾實二觳厚半寸脣寸¶
　語曰與之庾則斗量之類也此與鬲甗同言則必以¶
　瓦為之但其名同耳庾又小於鬲者¶
<pb:KR1d0011_WYG_002-25a>¶
¶
<pb:KR1d0011_WYG_002-26a>¶
旊人為簋實一觳崇尺厚半寸脣寸¶
　簋祭祀之器也方曰簠貟曰簋易曰二簋可用享詩¶
　曰于豆于豋皆為祭器簋又從竹亦有木為之者今¶
　皆為摶埴之工則古人必皆以瓦為之¶
豆實三而成觳崇尺¶
　三斗為觳三豆一觳則一豆之實一斗也¶
凡陶旊之事髺墾薜暴不入市¶
　髺薄也墾有傷處也如鋤墾之傷物也薜破裂也暴¶
<pb:KR1d0011_WYG_002-26b>¶
　有爆起處也古有市官凡此皆不中用者故不許其¶
　入市賣也¶
噐中&KR0553;豆中縣¶
　&KR0553;音旋從注也鄭云讀如車輇之輇雜記中語也輇¶
　市専反陶者制噐之用也今人以木為之如盤然附¶
　泥而旋轉之凡陶噐之圓者皆然今曰噐中&KR0553;者言¶
　陶旊之為圓瓦噐皆中此法度也豆瘦而長故欲其¶
　直而中縣也¶
<pb:KR1d0011_WYG_002-27a>¶
&KR0553;崇四尺方四寸¶
　旋盤之髙四尺是已此圓物而謂之方四寸何也必¶
　其&KR0553;柄之直者也¶
梓人為筍虡¶
　此一官制作易知其文最竒不可不熟讀之¶
天下之大獸五脂者膏者臝者羽者鱗者宗廟之事脂¶
者膏者以為牲臝者羽者鱗者以為筍虡¶
　羽禽也亦謂之獸總言之也欲言筍虡所刻之獸而¶
<pb:KR1d0011_WYG_002-27b>¶
　並以為牲者言之文勢也以總入而後枚數之也脂¶
　者牛馬之屬膏者犬豕之屬臝者淺毛虎豹之屬故¶
　家語以人為臝蟲羽者飛禽也鱗者魚也¶
外骨内骨郤行仄行連行紆行¶
　外骨龜屬内骨鼈屬郤行蚓屬仄行蟹屬連行蟻屬¶
　紆行蛇屬¶
以脰鳴者以注鳴者以旁鳴者以翼鳴者以股鳴者以¶
胷鳴者謂之小蟲之屬以為雕&KR0355;¶
<pb:KR1d0011_WYG_002-28a>¶
　脰鳴鼃黽之屬注口也注鳴鳥之屬旁鳴蜩蟬之屬¶
　翼鳴蟋蟀之屬股鳴蚣蝑之屬胷鳴榮原之屬榮原¶
　此間所無未知何物此小蟲只可雕&KR0355;揚雄曰蛇醫¶
　或謂榮原¶
厚脣弇口出目短耳大胷燿後大體短脰若是者謂之¶
臝屬恒有力而不能走其聲大而宏有力而不能走則¶
於任重宜大聲而宏則於鍾宜若是者以為鍾虡是故¶
擊其所縣而由其虡鳴¶
<pb:KR1d0011_WYG_002-28b>¶
　厚唇弇口豕之屬出目短耳目之突出曰出目注家¶
　皆不言何物大胷今馬亦然燿音耀燿後不知何物¶
　必其後可觀也恐是麟獅之類大體短脰身大而項¶
　肥也此為臝獸又有力而聲大故以為鍾虡鍾大噐¶
　也非有力者不足負之虡架也擊其所縣若其聲出¶
　於所刻臝屬之口故曰由其虡鳴此作文之竒者也¶
銳喙决吻數目顅脰小體騫腹若是者謂之羽屬恒無¶
力而輕其聲清揚而逺聞無力而輕則於任輕宜其聲¶
<pb:KR1d0011_WYG_002-29a>¶
清陽而逺聞於磬宜若是者以為磬虡故擊其所縣而¶
由其虡鳴¶
　鋭尖也以吻决物而食之鳥雀皆然也數𦂳急也其¶
　目視急也鷹之屬也顅音慳又音肩長貎也莊子曰¶
　其脰肩肩是也故曰顅脰小體騫腹其身小而腹縮¶
　可以騫舉也此為禽屬無力而聲清陽陽者發也逺¶
　聞者彼此皆聞也磬小物故以此為虡¶
小首而長摶身而鴻若是者謂之鱗屬以為筍¶
<pb:KR1d0011_WYG_002-29b>¶
　頭小而長魚類皆然摶身而鴻身圓而大也鴻大也¶
　亦魚之屬此為鱗物故刻於鍾磬虡之筍上植者為¶
　虡横者為筍也¶
凡攫閷援簭之類必深其爪出其目作其鱗之而深其¶
爪出其目作其鱗之而則於眡必撥爾而怒苟撥爾而怒¶
則於任重宜且其匪色必似鳴矣𤓰不深目不出鱗之¶
而不作則必穨爾如委矣苟穨爾如委則加任焉則必¶
如將廢措其匪色必似不鳴矣¶
<pb:KR1d0011_WYG_002-30a>¶
　攫閷援簭四字總狀獸之能搏噬者攫以爪足攫物¶
　而食也閷者能殺物而食也援者以足握物而食也¶
　簭者以口噬物而食也梓人之雕刻此類其爪必深¶
　雕其目必突出鱗之而者頰之有髭鬣處也作起也¶
　刻之深&KR0723;而起則其視如怒撥者怒之狀也匪采色¶
　也詩曰有斐君子與此匪字同也雕刻之工精妙則¶
　纔施采色雖鍾磬未擊其物已似能鳴矣若工刻不¶
　精則無精神其狀穨如委墜言其不活也雖以鍾磬¶
<pb:KR1d0011_WYG_002-30b>¶
　加之如將廢墜然言其不勝也縱施以采色亦似不¶
　能鳴者措施也自凡字以下皆結上文形容工匠之¶
　巧拙也古人文字其工如此不可謂不留意於文者¶
　誰謂三代無文人六經無文法乎¶
　古人制作皆有意義豈匠者能之主此官者皆有識¶
　之士也¶
<pb:KR1d0011_WYG_002-31a>¶
　¶
　¶
　¶
　¶
　¶
　¶
　¶
　¶
<pb:KR1d0011_WYG_002-31b>¶
梓人為飲噐勺一升爵一升觚三升¶
　勺與爵受一升之酒觚字當作觶此鄭注之説葢韓¶
　詩説一升曰爵二升曰觚三升曰觶四升曰角五升¶
　曰散今此三升即觶也觶音至古書或作角旁從氏¶
　所以誤寫作觚也¶
獻以爵而酬以觚一獻而三酬則一豆矣食一豆肉飲¶
一豆酒中人之食也¶
　三酬九升獻一升則共為一斗矣此以噐量之大小¶
<pb:KR1d0011_WYG_002-32a>¶
　而為文非主一獻而賔三酬也若曰一爵三觶為一¶
　斗則不文矣斗字聲訛為豆此亦鄭注之説也艾軒¶
　云既下文有一豆肉字則此即豆字非訛也能食一¶
　豆之肉飲一豆之酒則為中人矣旊人曰豆實三而¶
　成觳斛實三斗則一豆正一斗也依字讀亦可豆有¶
　三金木成之各實四斗此必瓦豆也旊人所為者瓦¶
　豆也論梓人所制而取瓦豆者以其大小所受言之¶
　即與斗同義也齊晏子所言乃金木豆也¶
<pb:KR1d0011_WYG_002-32b>¶
凡試梓飲噐郷衡而實不盡梓師罪之¶
　此數句乃結上文郷衡向人而横也爵觶之類當飲¶
　時既向人而側立則其中之實必無留者若有留而¶
　不盡者則是摩刮有不平處梓師必罪責其人梓師¶
　者梓人之長者也¶
<pb:KR1d0011_WYG_002-33a>¶
¶
<pb:KR1d0011_WYG_002-34a>¶
梓人為侯¶
　侯乃今之射垜也以木為之而張布也¶
廣與崇方¶
　侯之髙與侯之廣雖有上下大小而其制皆方¶
參分其廣而鵠居一焉¶
　鵠箭帖也三分其廣而置鵠在其中只得一分假如¶
　侯廣九尺則鵠三尺也不言尺寸者隨侯之大小以¶
　為凖則也¶
<pb:KR1d0011_WYG_002-34b>¶
上兩个與其身三下兩个半之¶
　鄭云个讀為幹幹乃上下舌也明堂左个右个即兩¶
　邊也看此兩个恐只是兩邊依字亦可通侯之制上¶
　廣而下狹自棲鵠而上以侯為三分身居中兩个居¶
　兩邊皆小大一同自鵠而下則其身與上身同而兩¶
　邊比其身只有一半葢下狹也注説頗費力以此言¶
　之似稍簡而易明皆不言尺寸者隨大小以此為準¶
　非可預定也¶
<pb:KR1d0011_WYG_002-35a>¶
上綱與下綱出舌尋縜寸焉¶
　綱繫縛處上下縛處必有舌兩邊之首皆出舌長一¶
　尋方可縛也尋八尺也縜音雲連侯之繩也繩圓有¶
　一寸定其大小也¶
張皮侯而棲鵠則春以功¶
　此大射之侯也其皮用熊虎豹據司裘言之也春鄭¶
　以為蠢看來只是春時用也¶
　射禮以考功能也如擇士於射宫之類棲鵠則可射¶
<pb:KR1d0011_WYG_002-35b>¶
　以考其中的與否也¶
張五采之侯則逺國屬¶
　此賔射之侯也以五采畫之逺國服屬於王而來朝¶
　王以賔禮待之故用此侯古者以射為禮也此侯不¶
　棲鵠只畫於其中¶
張獸侯則王以息燕¶
　此燕射之侯也王於休息燕享之時則張此獸侯亦¶
　不棲鵠而畫獸於其中郷射記所謂天子熊侯白質¶
<pb:KR1d0011_WYG_002-36a>¶
　是也以白為質而畫熊於中鄭云凡畫皆用丹¶
祭侯之禮以酒脯醢其辭曰惟若寧侯毋或若女不寧¶
侯不屬於王所故抗而射女强飲强食詒汝曾孫諸侯¶
百福¶
　侯乃射垜之名因其祭而寓意乃以為諸侯之戒葢¶
　射是武事所以及此意也古者處事以敬件件有祭¶
　禡有祭侯有&KR0021;是也如蜡祭猫虎之類亦然寧安也¶
　順理而安於職分者王則享之燕之不寧而為逆不¶
<pb:KR1d0011_WYG_002-36b>¶
　順王命則伐之如射此侯也若者戒之之意謂其必¶
　似彼而不可似此也凡為寧侯則勉其加飲加食以¶
　自夀詒其國於汝曾孫世世為諸侯享有百福也酒¶
　脯醢之祭不用生物也鄭云寧侯為有功徳故祭之¶
　文意未通¶
　艾軒云古文天生地設如此簡妙後人為古文則務為¶
　艱險便有筆墨蹊徑不如此自然矣¶
<pb:KR1d0011_WYG_002-37a>¶
¶
<pb:KR1d0011_WYG_002-38a>¶
　　侯¶
　鵠　侯中射處綴也於中央似鳥之栖曰棲鵠¶
　上下个　布所以維持侯者个音幹亦曰上下舌¶
　綱　所以繫侯於直者¶
　縜　籠綱者¶
　植　兩箱皆斜豎之¶
　　三射¶
　大射(用皮侯大/射將祭也)賔射(用五/正侯)燕射(用獸/侯)¶
<pb:KR1d0011_WYG_002-38b>¶
　　五采畫正¶
　正方之外如鵠内二尺五采者内朱而白次之蒼次¶
　之黄次之黑次之¶
　正　九十弓侯五正　七十弓三正　五十弓二正¶
　天子以下皆五十歩侯無尊卑之别¶
廬人為廬噐¶
　廬柄也此一官専為兵噐之柄¶
戈柲六尺有六寸殳長尋有四尺車㦸常酋矛常有四¶
<pb:KR1d0011_WYG_002-39a>¶
尺夷矛三尋¶
　柲亦柄也五兵戈一也殳二也㦸三也酋矛四也夷¶
　矛五也疏曰此經所云柄之長短皆通刃而言尺數¶
　也酋之長與夷近矣車上之㦸長丈六尺倍尋曰常¶
　酋二丈夷矛二丈四尺夷長也酋短也夷字開口引¶
　聲言之故訓長酋字合口促聲言之故訓短先儒訓¶
　詁之法如此今人但依註讀不知其法始於此¶
凡兵無過三其身過三其身弗能用也而無已又以害¶
<pb:KR1d0011_WYG_002-39b>¶
人¶
　凡兵之長至於三倍人身而止無過者不可過此也¶
　若過此則太長不可用矣過三其身已不可用若更¶
　加長而無已則非惟不可用又有害於人謂其太長¶
　能自累也¶
故攻國之兵欲短守國之兵欲長攻國之人衆行地逺¶
食飲飢且渉山林之阻是故兵欲短守國之人寡食飲¶
飽行地不逺且不渉山林之阻是故兵欲長¶
<pb:KR1d0011_WYG_002-40a>¶
　此一段言攻守之兵不同攻者逺行飲食不得飽則¶
　無力跋渉阻險則勞力故宜用短兵若在國守禦則¶
　飽佚而不勞宜用長兵短者輕長者重也短者弓矢¶
　之類長者殳戈之類也此亦言其大槩豈有攻兵全¶
　不用殳戈乎但有多寡耳¶
凡兵句兵欲無彈刺兵欲無蜎¶
　句兵戈㦸之屬太長則執之而戰掉也彈者戰掉也¶
　刺兵矛之類欲無蜎蜎者撓也撓則弱易折也¶
<pb:KR1d0011_WYG_002-40b>¶
是故句兵椑刺兵摶¶
　椑不圓也齊人謂柯斧柄也椑者匾而不甚圓摶圓¶
　也刺兵之柄則甚圓也¶
&KR0795;兵同强舉圍欲細細則校¶
　&KR0795;兵殳屬也以其不刺而擊故又曰&KR0795;兵也同强者¶
　柄之上下皆一樣大也舉者手執處也柄之執處其¶
　圍欲細細即小而光滑也欲其執之便也校疾也執¶
　之便則用之快疾也¶
<pb:KR1d0011_WYG_002-41a>¶
刺兵同强舉圍欲重重欲傅人傅人則密是故侵之¶
　刺兵柄之上下亦一樣强大但手執處欲稍重重則¶
　大於上下矣傅者附也執處重則上下稍輕用之附¶
　人兵既附人則可以審密而用之以刺人也密審也¶
　侵刺也¶
凡為殳五分其長以其一為之被而圍之¶
　被註云把中者人把執處也假如其長五尺則其柄¶
　之執有一尺圍則徑三寸以上矣¶
<pb:KR1d0011_WYG_002-41b>¶
參分其圍去一以為晉圍¶
　晉者柄之下銅鐏也參分被之圍去一而得其二假¶
　如被一尺則銅鐏之圍有六寸六以上矣¶
五分其晉圍去一以為首圍¶
　首殳上鐏也五分晉之圍去一而得其四假如晉圍¶
　五寸則首有四寸矣凡不言尺寸者皆隨其噐而凖之¶
　不可以預定也¶
凡為酋矛參分其長二在前一在後而圍之五分其圍¶
<pb:KR1d0011_WYG_002-42a>¶
去一以為晉圍參分其晉圍去一以為刺圍¶
　二在前一在後者其柄之上二分稍大下一分稍小¶
　也刺圍者刺刃之圍也二前一後言其長也柄之大¶
　小則不可知假如圍有五寸去其一而得四則酋矛¶
　之下鐏其圍四寸也三分其下鐏之四寸而去其一¶
　則刺圍有二寸六分以上也¶
凡試廬事置而摇之以眡其蜎也¶
　置植也植而摇之則知其蜎與不蜎也蜎橈弱也¶
<pb:KR1d0011_WYG_002-42b>¶
灸諸牆以眡其橈之均也¶
　灸拄也舉而拄之牆則知其彊弱均與不均也¶
横而摇之以眡其勁也¶
　平執而摇之則知其勁與不勁處若有勁不勁處平¶
　而摇之則必一頭弱一頭强也¶
六建既備車不反覆謂之國工¶
　六建即前言車之六等也六等之中有戈有殳有㦸¶
　有酋矛是四建也今總言六建者謂車上之六等既¶
<pb:KR1d0011_WYG_002-43a>¶
　備而建立矣此四者之柄在車之上若無摇動反側¶
　傾覆則是其廬噐强弱得所此國工之所為也故曰¶
　謂之國工¶
<pb:KR1d0011_WYG_002-44a>¶
　柲　柄也¶
　椑　齊人謂斧柄為椑薄兮反與鼙音同其形隋圜也¶
　　隋他果反此注中字¶
　被　把中也把音霸¶
　矜　鄭云凡矜皆八觚矜巨巾反即柄也亦注中字¶
　晉　柄下欲揷地而立之處有銅鐏曰晉與搢大圭之¶
　　搢同音義搢亦揷也¶
　刺　矛刃胷　　　　　首　殳上鐏¶
<pb:KR1d0011_WYG_002-44b>¶
　鐏　柄下入地處　　刺兵　矛屬¶
　句兵　戈㦸屬¶
　&KR0795;兵　殳也殳長而無刃用以撃打也¶
匠人建國¶
　建國者通王國侯國言之也¶
水地以縣¶
　注云四角立木此説未明經言水地而注云立木恐¶
　亦未當葢水地以縣置&KR0527;以縣兩句即一事也先以¶
<pb:KR1d0011_WYG_002-45a>¶
　水平地猶恐未定必以縣而後正也何以為縣置&KR0527;¶
　以為縣也水地者假如一所用一丈之地先為四方¶
　之溝乃注水以試之地有髙下則水之流行自有髙¶
　下鋤掘其地用水以平之水既平矣猶未可也又用¶
　縣&KR0527;以定之¶
置&KR0527;以縣¶
　&KR0527;與臬字同臬居門之中此制用木一縱一横横者¶
　在地縱者向上其縱者横木之中就此木之上懸繩¶
<pb:KR1d0011_WYG_002-45b>¶
　以取正即可定地髙下也水地以縣者謂以水平地¶
　而後為置&KR0527;之懸也¶
眡以景¶
　此以土圭視日景而定東西南北也¶
為規識日出之景與日入之景¶
　規法也為眡景之法以記日出入之景取東西之中¶
　也識音志記也¶
晝參諸日中之景¶
<pb:KR1d0011_WYG_002-46a>¶
　日出入之影用朝晚考之日中則定也¶
夜考之極星以正朝夕¶
　極者北極星也其一至微號曰含樞紐正在天中極¶
　中也而天形如倚葢則此星乃在天之最北故曰北¶
　極夜考極星相去逺近則知南北之正也以正朝夕¶
　者南北既定則可以朝夕參日出入之景而正東西¶
　也¶
匠人營國¶
<pb:KR1d0011_WYG_002-46b>¶
　前言建國建國之城也此言營國營國之宫室也¶
方九里¶
　鄭云九里者上公之國也九里之城孟子亦言之此¶
　必舉其一為例以推其餘也¶
旁三門¶
　城之一旁皆為三門也四旁凡十二門也¶
國中九經九緯¶
　每旁三門每門三涂則有九涂也南北門之涂為經¶
<pb:KR1d0011_WYG_002-47a>¶
　東西門之涂為緯南有九經北有九經東有九緯西¶
　有九緯也四旁十二門共三十六涂也一門何取乎¶
　三路葢男左女右而車行其中也¶
經涂九軌¶
　此舉一經以推其餘也且如南旁三門共九經之涂¶
　毎涂皆容一軌則為九軌也軌車行之路也車六尺¶
　六寸盡軸頭七寸共成八尺軌亦廣八尺方可容車¶
　行也男行左涂亦八尺女行右涂亦八尺左右非車¶
<pb:KR1d0011_WYG_002-47b>¶
　行亦以軌言謂其軌廣皆可容車也軌亦曰轍¶
左祖右社面朝後市¶
　面前也左右前後據王宫而言王宫居中而祖廟在¶
　左社在右朝廷在前市居在後也¶
市朝一夫¶
　市與朝皆用一夫之地一夫方百歩以開方言則四¶
　面各百歩為百畝之地也一市百畝恐亦太狹易山¶
　齋曰古有三朝内朝治朝外朝亦有三市大市居中¶
<pb:KR1d0011_WYG_002-48a>¶
　朝市居東夕市居西此特言其一耳¶
夏后氏世室¶
　此三項皆明堂也注云世室宗廟也重屋路寢周人¶
　明堂則今之明堂也此說未然三代所名雖不同其¶
　實則一堯有衢室舜有總章亦眀堂¶
堂脩二七廣四脩一¶
　脩者深也二七者堂脩十四歩也廣四脩一者四分¶
　脩之一也以十四歩分而為四每分三歩半也此堂¶
<pb:KR1d0011_WYG_002-48b>¶
　之廣十七歩半是其廣加於深四分之一也¶
五室三四歩四三尺¶
　五室者堂上為五室也三四歩四三尺此兩句最難¶
　說注說不通上既說堂脩十四歩廣四脩之一矣則¶
　此言三四歩者乃室之脩也四三尺者乃室之廣也¶
　只省文耳一歩六尺三个四歩是十二歩其室之脩¶
　如此四个三尺即二歩十二尺也二歩不成文故曰¶
　四三尺艾軒云古人未有文字蹊徑故出語自然如¶
<pb:KR1d0011_WYG_002-49a>¶
　此簡妙今人既有文字蹊徑則於此但見其髙逺¶
九階¶
　一堂四面皆有階南面三階東西北各兩階共為九¶
　也南面中階一也阼階在右一也側階在左一也側¶
　階亦曰西階阼階亦曰東階此據南向一面分為三¶
　則有中有東西非東郷西郷之階也¶
四旁兩夾窻白盛¶
　室之四旁各有户一户皆兩夾窻夾者夾户之兩邊¶
<pb:KR1d0011_WYG_002-49b>¶
　也每室四户八窻取其明快也白盛者以蜃灰堊壁¶
　也蜃海蛤也¶
門堂三之二¶
　門堂者内兩塾兩邊兩臺也今天子正外門有兩臺¶
　如所謂兩塾之間也門堂者當為門側之堂也三之¶
　二者就十七歩之中得三之二也以十七歩三分之¶
　兩分為門堂也¶
室三之一¶
<pb:KR1d0011_WYG_002-50a>¶
　室者門堂側邊有兩室也於十七歩中得三之一也¶
殷人重屋堂脩七尋堂崇三尺¶
　重屋亦明堂但名異耳其堂深五丈六尺乃七尋也¶
　脩深也其崇三尺陛髙三尺也¶
四阿重屋¶
　注說四阿若今四柱四柱漢語四邊皆注水則四邊¶
　㵼水也疏云四霤今時佛殿皆為四柱中間屋髙四¶
　邊皆有簷也故曰重屋鄭云重屋複笮亦漢語複音¶
<pb:KR1d0011_WYG_002-50b>¶
　福笮側白仄¶
周人明堂度九尺之筵東西九筵南北七筵堂崇一筵¶
　周人謂之明堂也以九尺之筵而度其地東西七十¶
　二尺南北五十六歩筵者因其設筵以此量之也崇¶
　髙也度量也¶
五室凡室二筵¶
　堂上有五室每室皆深二筵而已室就堂上四隅為¶
　之東南火西南金西北水東北木中央土以配五行¶
<pb:KR1d0011_WYG_002-51a>¶
　若祭五帝於明堂則用此室周人為明堂既有五室¶
　夏后氏亦五室殷人必亦五室若非缺文則三代皆¶
　同只省文耳¶
室中度以几堂上度以筵¶
　因其所憑之几而度之堂上設筵室中設几因其所¶
　有而用之以量也¶
宫中度以尋¶
　宫中注云合院之内即屋内也即以手度之尋者用¶
<pb:KR1d0011_WYG_002-51b>¶
　手尋度之兩臂之張即六尺也¶
野度以歩涂度以軌¶
　野中人行涂中車行亦因其所常見而度之是度以¶
　歩也前曰經涂九軌是度以軌也¶
廟門容大扄七个¶
　扄注云大扄牛鼎之扄長三尺小扄膷鼎之扄長二¶
　尺此以漢器證之扄用以閣鼎也每隻為一个此扄¶
　三尺則七个扄共長二丈一尺也廟門之廣可容此¶
<pb:KR1d0011_WYG_002-52a>¶
闈門容小扄參个¶
　廟中之門曰闈三个二尺則其門只廣六尺也¶
路門不容乗車之五个¶
　路門大寢之門乗車廣六尺六寸五个乗車則共廣¶
　三丈三尺也曰不容者謂不及三丈三尺也¶
應門二徹參个¶
　正門謂之應門乃朝門也鄭注云二徹之内八尺參¶
　个八尺則此門廣二丈四尺門外九經之涂男女行¶
<pb:KR1d0011_WYG_002-52b>¶
　處與車行處共有三路此言二徹者借此為文不曰¶
　八尺三个而曰二徹三个者作文法也¶
内有九室九嬪居之¶
　内路寢之内也九室九嬪各有所職此治事處也雖¶
　處六宫之内想王者聽朝時則九嬪在此室共職事¶
　也¶
外有九室九卿朝焉¶
　路門外九室九卿治事於此也鄭云如今朝堂諸曹¶
<pb:KR1d0011_WYG_002-53a>¶
　治事處以漢事證古制也三孤六卿共為九卿¶
九分其國以為九分九卿治之¶
　鄭云分者分職非分地也艾軒云周召分陜為二伯¶
　矣周召三公也其間又分為九項以三孤六卿分主¶
　之亦各有地也¶
王宫門阿之制五雉¶
　阿是門邊小樓鄭云角罘罳處也城上小樓為阿屋¶
　前曰四阿之類皆有簷霤處也雉髙一丈廣三丈鄭¶
<pb:KR1d0011_WYG_002-53b>¶
　云度髙以髙度廣以廣此阿屋五雉是髙五丈長十¶
　五丈也¶
宫隅之制七雉城隅之制九雉¶
　隅者城角也罘罳角處也角處又髙二丈故曰七雉¶
　城隅又髙四丈故曰九雉門阿可以論長若宫隅城¶
　隅則只論髙不論廣矣葢宫城甚長非七雉九雉而¶
　止也然度髙以髙度廣以廣鄭之說經無明文但恐¶
　度其髙而已左氏曰都城過百雉則是論其廣矣¶
<pb:KR1d0011_WYG_002-54a>¶
經涂九軌環涂七軌野涂五軌¶
　南北正涂為經涂環涂者環城外之涂也經則一直¶
　環則有圍繞處也野涂則野外之涂也環涂狹於經¶
　涂野涂又狹於城外之涂矣言經不言緯者經與緯¶
　同可以此推也¶
門阿之制以為都城之制¶
　大都小都皆有城王之城隅九雉都城則只五雉而¶
　已分當殺也注説未明¶
<pb:KR1d0011_WYG_002-54b>¶
宫隅之制以為諸侯之城制¶
　王城九雉都城五雉諸侯之城過於都城而不及王¶
　城故有七雉隆殺之分也不直曰幾雉而以此為準¶
　者作文之法也¶
環涂以為諸侯經涂¶
　王國經涂九軌諸侯則七軌如王國之環涂也¶
野涂以為都經涂¶
　都在王畿之内公卿大夫之都鄙其涂制又殺於諸¶
<pb:KR1d0011_WYG_002-55a>¶
　侯但如野外之涂五軌而已想小都亦然¶
匠人為溝洫¶
　溝洫一事乃周禮大節目葢匠人之制與遂人不合¶
　故鄭氏以為遂人所言郷遂之制匠人所言乃三等¶
　采地之制王畿之内環以六郷又環以六遂其地窄¶
　故其所述至萬夫有川而止三等采地散在王畿之¶
　内地頗寛故匠人所言至方百里也然子細推算大¶
　有差殊處鄭氏之説難以牽合若知周禮自為一書¶
<pb:KR1d0011_WYG_002-55b>¶
　考工自為一書本不相關皆非周公舊典則無復此¶
　拘礙矣¶
耜廣五寸二耜為耦一耦之伐廣尺深尺謂之&KR0850;田首¶
倍之廣二尺深二尺謂之遂¶
　古人以牛乗車未知以牛耕只用人力而已故詩曰¶
　十千維耦耦者二人對耕也耜田噐也耜廣五寸二¶
　人各執耜而伐其地則有一尺矣伐者發也一耦之¶
　伐廣一尺深一尺則謂之畎&KR0850;與畎同古字巜巛皆¶
<pb:KR1d0011_WYG_002-56a>¶
　不從田巜即為畎巛即為澮後人方&KR0264;田旁也畎乃¶
　田中小通水之圳也田頭之圳又大則倍於此畎其¶
　廣有二尺深有二尺則名曰遂矣¶
九夫為井井間廣四尺深四尺謂之溝方十里為成成¶
間廣八尺深八尺謂之洫方百里為同同間廣二尋深¶
二仭謂之澮¶
　遂人曰凡治野夫間有遂遂上有徑十夫有溝溝上¶
　有畛百夫有洫洫上有涂千夫有澮澮上有道萬夫¶
<pb:KR1d0011_WYG_002-56b>¶
　有川川上有路¶
　夫間有遂合於田首之遂可也九夫舉井田正數十¶
　夫舉其成則九夫之溝合於十夫之溝可也此言方¶
　十里為成成間有洫即九百夫之地而遂人曰百夫¶
　有洫何可强合乎此言方百里為同同間有澮即九¶
　萬夫之地而遂人曰千夫有澮何可强合乎説者又¶
　曰遂人井田之法乃成周開方之數匠人所言井間¶
　之溝為一里十倍之而為十里之洫又十倍之而為¶
<pb:KR1d0011_WYG_002-57a>¶
　百里之澮特言其一面之長而已然匠人方十里之¶
　洫是每一面各十井以開方而論則方十里者為方¶
　一里者百是洫為百井乃九百夫之地何與於遂人¶
　百夫之洫匠人言百里之澮是每一面為百井以開¶
　方而論則方百里者為方十里者百是澮為萬井乃¶
　九萬夫之地何與於遂人千夫之澮彼據一間而言¶
　亦自竒特然終不可合大抵二書之不同艾軒所見¶
　髙矣若鄭氏郷遂異於采地之説前輩間字之説皆¶
<pb:KR1d0011_WYG_002-57b>¶
　可為場屋之用若求其至當皆不然也洫大於溝澮¶
　大於洫而皆同歸於兩山間之大川遂人曰萬夫有¶
　川此經無之二書之異明矣文王司馬法曰通十為¶
　成成十為終終十為同說者曰文王治&KR0302;乃商末之¶
　制與匠人所言稍合書曰濬畎澮距川亦言自然之¶
　川恐此書乃為古法周禮出於一時所作將為經理¶
　天下之圖故立法大約如此亦與公侯伯子男分地¶
　同此皆其人一意規模也今人以六官考工皆出於¶
<pb:KR1d0011_WYG_002-58a>¶
　周公宜其牽合窒礙也¶
専逹於川各載其名凡天下之地勢兩山之間必有川¶
焉大川之上必有涂焉¶
　川各有名則為大川可知矣水隨山行兩山之中必¶
　有川宜也大川之上可通人行安得無路此自然之¶
　涂非野涂九軌之涂也¶
凡溝逆地阞謂之不行¶
　溝通名也澮洫畎遂皆可通名以為溝也此言造溝¶
<pb:KR1d0011_WYG_002-58b>¶
　之法也地阞地脉也石有時而泐石裂亦隨脉理而¶
　裂則知阞為脉理也水行必順地脉若逆地脉則不¶
　行矣¶
水屬不理孫謂之不行¶
　屬即注也理亦順之意水之所注若不順理亦不行¶
　矣逆脉則甚逆不順則微逆然皆謂之不行者畢竟¶
　水性纔不順則皆不去也¶
梢溝三十里而廣倍¶
<pb:KR1d0011_WYG_002-59a>¶
　梢字之義即前言梢其藪之梢也梢溝即開溝也水¶
　行三十里之逺則其末之廣必倍於首矣此亦言其¶
　大約耳¶
凡行奠水磬折以參伍¶
　奠讀為停從注家也奠本訓定若如字讀亦可通定¶
　即停也積水不流者若欲行之不容一直而下一直¶
　而下則易涸也必為委蛇曲折之狀三折五折如石¶
　磬之形則其去有漸可為田間之用也¶
<pb:KR1d0011_WYG_002-59b>¶
欲為淵則句於矩¶
　淵深也欲為深溝停注此水則於其句曲如矩折之¶
　處開放深也¶
凡溝必因水勢防必因地勢善溝者水漱之善防者水¶
淫之¶
　水勢自髙而下為溝必順其勢不可逆也溝之善者¶
　水行如潄則易去也防以障水其善者則水雖淫溢¶
　亦不動也¶
<pb:KR1d0011_WYG_002-60a>¶
凡為防廣與崇方¶
　防以止水也此如今之斗門也其廣亦為方形其崇¶
　亦為方形方則固也今之斗門亦未有圓為之者¶
其閷參分去一¶
　此言為防之法下闊三分則上闊二分殺減一分也¶
　今築牆者亦然¶
大防外閷¶
　防之大者障大水也以外面觀之必厚其下基而殺¶
<pb:KR1d0011_WYG_002-60b>¶
　減其上則水易脱去也¶
凡溝防必一日先深之以為式¶
　此言為溝防之法若欲造溝先一日開深則用若干¶
　人工可闊若干尺也防之髙低亦可以深淺言故皆¶
　謂深式者凖也以此為凖式則可計工計地而成之¶
　也¶
里為式然後可以𫝊衆力¶
　鄭云里字誤當為已艾軒云方里為井古人治井田¶
<pb:KR1d0011_WYG_002-61a>¶
　溝防之事於一井之地先為之以為式一里之工既¶
　定則百夫千夫萬井之地皆可推矣故曰里為式葢¶
　以一里之工力為凖也傅附也有已定之工數則可¶
　以附集衆力而為之也靈臺曰民始附者為臺之工¶
　皆來附也即此附字之意¶
凡任索約大汲其版謂之無任¶
　板築必以索而約束之斯干詩約之閣閣是也任使¶
　也凡為斗門者所用約束之索必須得宜若犬汲引¶
<pb:KR1d0011_WYG_002-61b>¶
　其築防之版則受土不堅是其索不勝任也故曰無¶
　任大汲則版必橈也¶
葺屋參分瓦屋四分¶
　葺屋茅葢屋也此言屋上㵼水之勢下簷去屋脊其¶
　斗峻之勢以三分為率假如屋深九尺則簷低於脊¶
　三尺若瓦屋則多一分以為峻也¶
囷窌倉城逆牆六分¶
　逆却也四者之牆皆六分其髙而上閷其一謂下大¶
<pb:KR1d0011_WYG_002-62a>¶
　而上稍小也囷圓為之窌入地窖藏也皆收禾榖之¶
　所亦倉類也城壁也凡屋壁皆是也以其築土為之¶
　故通謂之牆然窌在地中安得牆乎亦何以殺為葢¶
　窖藏雖掘地其上必有牆圍而後葢蔽之也¶
堂涂十有二分¶
　爾雅曰堂涂謂之陳注曰若今令甓祴也令甓㼾甎¶
　也祴音階為堂之階以㼾甎甃之十分之中必欲二¶
　分稍髙則水㵼兩邊下也漢人名堂涂為令甓祴故¶
<pb:KR1d0011_WYG_002-62b>¶
　鄭氏舉以為證今人堂前鋪砌為龜背狀者亦此意¶
　也¶
竇其崇三尺¶
　竇今涵溝也宫中之竇必崇三尺者欲其通水多也¶
牆厚三尺崇三之¶
　凡牆之厚若有三尺則其髙至九尺而止舉其大槩¶
　以為凖髙厚可以是推也¶
<pb:KR1d0011_WYG_002-63a>¶
¶
<pb:KR1d0011_WYG_002-64a>¶
¶
<pb:KR1d0011_WYG_002-65a>¶
車人之事半矩謂之宣¶
　宣人之頭也易巽為宣髮後人以宣字難解因為寡¶
　髮若論頭字亦如何解宣即頭也鄭曰頭髮皓落曰¶
　宣矩法也以人身為法人長八尺大節有三頭也腹¶
　也脛也以三分通率則矩二尺六寸三分寸之二也¶
　半矩者一尺三寸三分寸之一也此人頭之長也然¶
　鄭云身之大節三以頭為一節則合得一矩之長今¶
　乃半矩者葢頭之在身不應與腹脛等鄭且舉全身¶
<pb:KR1d0011_WYG_002-65b>¶
　而言只是八尺作三截上截二尺六寸三分寸之二¶
　其一半則為頭也¶
一宣有半謂之欘¶
　欘斲斤柄也以一宣尺三寸三分寸之一&KR0264;六寸二¶
　分寸之二則欘有二尺也¶
一欘有半謂之柯¶
　伐木之柯柄長三尺欘為二尺&KR0264;一尺則為三尺也¶
　宣一尺三寸三分寸之二取半&KR0264;之一尺得五寸餘¶
<pb:KR1d0011_WYG_002-66a>¶
　三寸每寸為三分得九分加前一分為十分取半得¶
　五分以三分為一寸共得六寸三分之一&KR0264;宣一尺¶
　三寸三分寸之二則為二尺¶
一柯有半謂之磬折¶
　磬折者人立而俛其身也人長八尺俛其身則下截¶
　有四尺五寸也柯長三尺&KR0264;一尺五寸是為磬折四¶
　尺五寸也此注家之說皆因宣髮之宣起義又欲凑¶
　合下章柯長三尺之文故如此解恐亦未安竊意古¶
<pb:KR1d0011_WYG_002-66b>¶
　人之矩自有一定尺寸不待明言而人知之故但就¶
　矩推説宣欘柯磬折之長短今既不知矩之長短乃¶
　因宣字而求之人身以八尺分三節亦無證據又安¶
　知一身不作四截分乎宣欘等名如曰賢曰軹皆如¶
　何解說若以文意推之畢竟此數句只是立尺寸之¶
　名以為制作之度半矩則為宣又自宣而上凡有三¶
　皆尺寸之度也不然則幾尺幾寸為矩古書有之而¶
　或脱漏也若如鄭說人身八尺俛其身為磬折安知¶
<pb:KR1d0011_WYG_002-67a>¶
　不四尺乎安知不四尺三四寸乎何以定其為四尺¶
　五寸也¶
車人為耒庛長尺有一寸¶
　耒耕噐也耒耜皆以木為之易曰斲木為耜揉木為¶
　耒直而有斜勢在土者曰耒耒下前接者曰耜耒微¶
　曲故曰揉耜乃合成故曰斲耜之前接則為耨以金¶
　刺土者也此曰庛鄭云音棘刺之刺其長尺有一寸¶
　此金為之者鄭云耒下歧者漢人下金有二也賈云¶
<pb:KR1d0011_WYG_002-67b>¶
　古惟一歧今世亦然¶
中直者三尺有三寸上句者二尺有二寸¶
　耒之制上句而下句上下皆微曲中間則直其直長¶
　三尺三寸也上句人所執處長二尺二寸下句則接¶
　耜也¶
自其庛縁其外以至於首以弦其内六尺有六寸與歩¶
相中也¶
　自耒下之耜縁其外而上至耒之首其勢如弓之弦¶
<pb:KR1d0011_WYG_002-68a>¶
　葢上下微曲中間則直以繩張之如弦其内則如弓¶
　勢也其繩自首至下庛共六尺有六寸與人之歩相¶
　中六尺為歩此有六尺六寸則略相當也相中者大¶
　約可以相當也¶
堅地欲直庛¶
　其金直則有力可以犁硬地也¶
柔地欲句庛¶
　軟土則其金欲句曲則易翻去也¶
<pb:KR1d0011_WYG_002-68b>¶
直庛則利推¶
　利推者可以用力也¶
句庛則利發¶
　利發者可以翻起田土也¶
倨句磬折謂之中地¶
　倨直處也句曲處也磬折其弦勢處也中地者於地¶
　則宜也中如字今浙人謂不可用者為不中即此中¶
　字之義¶
<pb:KR1d0011_WYG_002-69a>¶
　¶
　¶
　¶
　¶
　¶
　¶
　¶
　¶
<pb:KR1d0011_WYG_002-69b>¶
車人為車¶
　(闕/)　　先言一柯之制而後及三車三車之(闕/)尺寸¶
　自柯始説者曰柯斧柄也亦未必然且依注説宣欘¶
　柯磬折共有四名必如五量之名今無他證不可得¶
　而詳矣此柯長三尺所以前言半矩只得如此牽合¶
　以下及三尺之制也¶
柯長三尺博三寸厚一寸有半五分其長以其一為之¶
首¶
<pb:KR1d0011_WYG_002-70a>¶
　其長三尺而闊三寸其厚一寸半此柄之全體也以¶
　三尺而五分之只得六寸其首六寸必斧金也造車¶
　必用斧因此而寓車之尺寸亦一説也¶
轂長半柯其圍一柯有半¶
　此車人所造乃牛車栢車羊車與前言乗車兵車田¶
　車其制不同此轂之徑半柯者一尺五寸也長言徑¶
　也圍三徑一半柯之徑則有四尺五寸圍是其圍一¶
　柯有半也柯三尺半柯尺五寸共四尺五寸也¶
<pb:KR1d0011_WYG_002-70b>¶
輻長一柯有半其博三寸厚三之一¶
　輻長四尺五寸其博三寸而厚一寸三之一得博三¶
　之一也比乗車之輻為長乗車之輻六尺六寸此車¶
　之輻以上下言則其長九尺矣又有輪之壺中是九¶
　尺以上矣¶
渠三柯者三¶
　渠注云即牙也車輮也即牙輪是也每柯三尺三柯¶
　九尺矣三个九尺則其牙輪之圍二丈七尺矣此以¶
<pb:KR1d0011_WYG_002-71a>¶
　上言大車也¶
行澤者欲短轂行山者欲長轂短轂則利長轂則安¶
　大車行平地及行澤柏車則行山此言二車之轂各¶
　不同也行澤間沮洳之地則其轂必略短轂短則壺¶
　中稍狹而無傾側之患也故曰利利者便也若山中¶
　險阻不平之地則其轂欲稍長長則壺中稍寛可以¶
　轉旋而無拘礙也故曰安安者無損動也¶
行澤者反輮行山者仄輮反輮則易仄輮則完¶
<pb:KR1d0011_WYG_002-71b>¶
　輮者牙也牙者所以為輪之固抱也此物乃揉木而¶
　為之木之裏則滑木之表近皮則澁澤地沮洳恐泥¶
　黏則反揉其裏為輪之外則滑而不黏泥也故曰易¶
　易者去泥易也山多砂石恐能損破之則因其表裏¶
　之常而轉側揉之以其表為輪之外則近皮處堅澁¶
　可以不損故曰完也完者全也全無損動也¶
六分其輪崇以其一為之牙圍¶
　此大車之輪也輪崇九尺有餘以為六分則其牙圍¶
<pb:KR1d0011_WYG_002-72a>¶
　有一尺五寸以上矣¶
柏車轂長一柯其圍二柯其輻一柯其渠二柯者三¶
　柏車山行之車也轂長三尺其圍六尺長亦徑也若¶
　以圍三徑一言之則徑一柯其圍必三柯恐有誤字¶
　其輪一柯又短於大車之轂一尺五寸矣大車輻一¶
　柯有半即此一柯也渠牙也其二柯者三乃一丈八¶
　尺也二柯六尺三六則十八也¶
五分其輪崇以其一為之牙圍¶
<pb:KR1d0011_WYG_002-72b>¶
　兩輻相對六尺轂空壺中在外則輪崇六尺有餘注¶
　謂併壺中而為六尺以六尺為五分得一尺二寸是¶
　柏車之牙圍有一尺二寸也¶
大車崇三柯¶
　此言輪崇也三柯九尺大車之輪崇九尺有餘而但¶
　以上下兩輻相對言則柯三九尺而已每輻皆長一¶
　柯有半兩輻相對則為三柯其轂之壺中豈無尺寸¶
　此可以意明之也記者言成數而已¶
<pb:KR1d0011_WYG_002-73a>¶
綆寸¶
　綆者牙輪上之箄也在輪之四面外其闊一寸則堅¶
　固也¶
牝服二柯有參分柯之二¶
　牝服車箱也人立處也一柯三尺三分柯之二即二¶
　尺也有者又也二柯六尺又加二尺則為八尺是車¶
　箱之長八尺又云牝服較也較則在式之上亦謂之¶
　平鬲前圖已有之¶
<pb:KR1d0011_WYG_002-73b>¶
羊車二柯有參分柯之一¶
　不言何物二柯以其繼於牝服之下則所言必牝服¶
　也是羊車之車箱亦長七尺也¶
柏車二柯¶
　亦以其繼於牝服之下則知亦言車箱而已柏車之¶
　車箱只長六尺又短於羊車此處文疑有脱誤且依¶
　注說艾軒云大車既言三柯而大車崇三柯數句又¶
　在於柏車之後其文斷斷續續自然竒古¶
<pb:KR1d0011_WYG_002-74a>¶
凡為轅¶
　乗車兵車田車則曰輈此三車則曰轅名異而制同¶
三其輪崇參分其長二在前一在後以鑿其鉤¶
　三車之輪其崇各異隨其髙下而為之轅假如輪崇¶
　九尺則轅亦九尺以九尺之轅而三分之二分在前¶
　稍為鉤曲一分在後則入於車箱之下鉤者轅之鉤¶
　心也於二分之下一分之上就中而鑿之以鉤車箱¶
　也¶
<pb:KR1d0011_WYG_002-74b>¶
徹廣六尺¶
　徹軌也城門之軌即此徹也乗車之徹八尺此車只¶
　六尺者乗車六馬在前故徹廣此車牛在前故徹稍¶
　窄¶
鬲長六尺¶
　鬲字注家以為轅之端壓牛領上者如此則為軛也¶
　其軛長六尺在於牛領之上必與乗車軛於馬者不¶
　同南人不識車只依注疏之言想像而已¶
<pb:KR1d0011_WYG_002-75a>¶
弓人為弓¶
　三十官之中自輪人而下除既闕之外獨此&KR0211;人為¶
　甚詳葢弓之用甚大古人以射御書數並言之不特¶
　兵家所用也故其言之詳如此¶
取六材必以其時六材既聚巧者和之¶
　六材者幹角筋膠絲漆也六材既聚必有巧者然後¶
　能調適而用之故曰和¶
幹也者以為逺也¶
<pb:KR1d0011_WYG_002-75b>¶
　幹者弓之材也幹之才善則其射可逺¶
角也者以為疾也¶
　角善則&KR0211;去速也¶
筋也者以為深也¶
　筋束縛之則深固也非淺深之深¶
膠也者以為和也¶
　和者欲得其宜也¶
絲也者以為固也¶
<pb:KR1d0011_WYG_002-76a>¶
　固欲其不壞也¶
漆也者以為受霜露也¶
　受霜露則易壞故漆必欲其盡善也¶
凡取幹之道七柘為上檍次之檿桑次之橘次之木𤓰¶
次之荆次之竹為下¶
　柘桑柘之木也檍音益今人不知此木檿音掩檿桑註¶
　曰山桑也國語曰檿弧是也今人亦用桑木唐太宗¶
　論&KR0211;亦曰木心正其理邪者不可射此言竹為下則¶
<pb:KR1d0011_WYG_002-76b>¶
　竹亦在可用之類但不如上六者爾恐此竹如今所¶
　謂柴竹之類¶
凡相幹欲赤黑而陽聲赤黑則郷心陽聲則逺根¶
　赤黒之色則不嫩也郷心不近皮也陽聲則清近根¶
　則老其聲必不清叩之而清必不老也¶
凡析榦射逺者用埶射深者用直¶
　埶者木之形勢有微曲者因其性而用之則其射去¶
　必逺木之埶直則其去有力射而中物必深析者分¶
<pb:KR1d0011_WYG_002-77a>¶
　别之也分别其曲直而用之各有宜也¶
居幹之道菑栗不迆則弓不發¶
　居處也處事曰處處幹即為幹之道也田一嵗曰菑¶
　初鋤掘之也栗音裂裂破裂也菑栗者剖削破裂之¶
　也迆邪也(闕/)　　　　　幹而紋理正直不邪迆則¶
　&KR0211;可久用而不發也發起也有起發則為損動也¶
凡相角秋閷者厚春閷者薄¶
　閷殺也秋時殺牛則其角厚春時殺牛則其角薄秋¶
<pb:KR1d0011_WYG_002-77b>¶
　氣斂揫角則堅實也¶
穉牛之角直而澤¶
　牛尚少則其角滋澤而紋理直¶
老牛之角紾而昔¶
　紾者絞纒(去/聲)之紋也錯雜亂也牛老則其角有絞縛¶
　之狀而紋理錯亂也鄭云紾音如紾縛之紾漢方言¶
　也紾徒展反縳徒轉反此漢語今亦不可曉矣其意¶
　葢以角之文如絞縛而理麤其文錯然則不潤澤也¶
<pb:KR1d0011_WYG_002-78a>¶
　韻書云紾轉繩也音診若依韻書讀尤易通¶
疢疾險中¶
　險傷也疢久也牛有久病則角之中必傷動不可用¶
　也¶
瘠牛之角無澤¶
　牛瘠則血少角不滋潤也¶
角欲青白而豐末¶
　其色青白則角之善者也豐末者角之末豐大不尖¶
<pb:KR1d0011_WYG_002-78b>¶
　小也以下節三者觀之凡善角其本必白其中必青¶
　其末必大也¶
夫角之本蹙於&KR1120;而休於氣是故柔柔故欲其埶也白¶
也者埶之徴也¶
　&KR1120;腦也牛頂之腦也蹙近也休音煦義同其角之下¶
　本近於腦而生氣煦之故其角柔和自然有曲埶埶¶
　者曲埶也其角也若白則自然有曲勢故曰徴言驗¶
　其色可知其勢也¶
<pb:KR1d0011_WYG_002-79a>¶
夫角之中恒當&KR0211;之畏畏也者必橈橈故欲其堅也青¶
也者堅之徴也¶
　畏與隈同謂曲隈處也角之中央其用於&KR0211;也常在¶
　曲隈處隈處張時必橈動也若不堅則易折故欲其¶
　色青驗其色青則知其必堅固雖橈而不傷也¶
夫角之末逺於&KR1120;而不休於氣是故脃脃故欲其柔也¶
豐末也者柔之徴也¶
　角之末上去牛腦既逺生氣之煦所不及則多脃弱¶
<pb:KR1d0011_WYG_002-79b>¶
　若其末尖小則脆而不柔不柔則易折其末既豐大¶
　則柔而不脆故可用也此以上言相角之法也¶
角長二尺有五寸三色不失理謂之牛戴牛¶
　二尺有五寸則大牛之角也三色者本必白中必青¶
　末必豐不失其常理則此角之直可如一牛故曰牛¶
　戴牛言其所戴之角又有一牛之用也此一句下得¶
　竒古¶
凡相膠欲朱色而昔昔也者深瑕而澤紾而摶廉¶
<pb:KR1d0011_WYG_002-80a>¶
　朱色者惟牛膠火赤也昔文理交錯也瑕廉利也疏¶
　云廉瑕二者皆嚴利之狀也瑕廉雖深而潤澤則不¶
　燥也紾與縝同文理縝密而其角摶圓又亷利則角¶
　之善者也瑕與紾者皆因其文之交錯而言也前言¶
　紾而昔非角之善此字同而說又異只得依注解之¶
鹿膠青白馬膠赤白牛膠火赤䑕膠黑魚膠餌犀膠黄¶
　六者之膠皆可用也犀海犀也鹿馬牛䑕犀皆以色¶
　别之惟魚曰餌者香餌之氣也以其腥氣異於諸膠¶
<pb:KR1d0011_WYG_002-80b>¶
　也¶
凡昵之類不能方¶
　(闕/)　　　　同樴䐈皆音職注云皆黏之(闕/)¶
　　　䐈黏即膠類也方比也除(闕/)　　　　　　外¶
　其他凡黏昵之物皆不能(闕/)　　　　　他膠不可¶
　用也¶
凡相筋欲小簡而長¶
　(闕/)　　　　　欲其小而脩長也疏云簡(闕/)¶
<pb:KR1d0011_WYG_002-81a>¶
　　　　　筋條亦有簡别(闕/)¶
大結而澤¶
　(闕/)　　　　　糾結以其潤澤也大而不可糾(闕/)¶
　¶
小簡而長大結而澤則其為獸必剽以為&KR0211;則豈異於¶
其獸¶
　(闕/)　　　　　　　　　而澤則此獸之生也必剽¶
　(闕/)　　　　　　則其用剽疾亦同此獸也此一句¶
<pb:KR1d0011_WYG_002-81b>¶
　亦自竒特¶
筋欲敝之敝¶
　(闕/)　　　　　　欲其敝敗也敝之敝者謂其(闕/)¶
　　　　　　嚼嚙使敝而又敝則其筋軟(闕/)¶
　　　　文之竒者¶
漆欲側¶
　(闕/)　　&KR1290;測度而試之則知其清而無滓不清而無¶
　滓則不可測試¶
<pb:KR1d0011_WYG_002-82a>¶
絲欲沈¶
　絲沈水中之時其色精采據此乾燥亦如沈水之時¶
　則為善者¶
得此六材之全然後可以為良¶
　自取幹起言六材至此而結之焉謂逐件試之六材¶
　既全美則可以為善也¶
凡為&KR0211;¶
　上既言六材此下言治&KR0211;各以其時也¶
<pb:KR1d0011_WYG_002-82b>¶
冬析幹而春液角夏治筋¶
　冬時堅凝方可取幹於山林鋸析破削以為之也春¶
　氣融和則可漬液其角也夏氣熱則筋易柔故以治¶
　之¶
秋合三材¶
　三材既備至秋方合而為之也¶
寒奠體¶
　奠讀為定冬膠既堅其&KR0211;已成納之&KR0211;檠之中以定¶
<pb:KR1d0011_WYG_002-83a>¶
　其往來之體不可移動也¶
冰析灂¶
　灂漆也冰寒凝之時辨析其漆雖其乾稍遲而漆愈¶
　老則愈堅固也¶
冬析幹則易¶
　此下又逐句發明也易者平易也冬植物性實則易¶
　光滑也¶
春液角則合¶
<pb:KR1d0011_WYG_002-83b>¶
　合猶洽也角潤之時漬液之則浹洽也¶
夏治筋則不煩¶
　夏筋柔濕治之則不煩勞而易熟也¶
秋合三材則合¶
　秋為&KR0211;則其三材相合而堅固也¶
寒奠體則張不流¶
　&KR0211;既成而納之檠中天時方寒勁其體勢既定則張¶
　而用之必不流動也猶諺云無走作也¶
<pb:KR1d0011_WYG_002-84a>¶
冰析灂則審環¶
　漆其四邊可以回環而審定也¶
春被弦則一年之事¶
　自冬析幹至寒奠體氷析灂之後次年之春弓(闕/)¶
　　　　　　之成整整一年事也¶
析幹必倫¶
　(闕/)　　　　　亦順其倫理也¶
析角無邪¶
<pb:KR1d0011_WYG_002-84b>¶
　(闕/)　　　　　欲其端正也¶
斲目必荼¶
　(闕/)　　　　　幹上之節目不可太急必舒徐(闕/)¶
　　　　　處滑膩不隠物也¶
斲目不荼則及其大脩也筋代之受病¶
　(闕/)　　　　　其節目必有不細滑處以筋束(闕/)¶
　　　　　筋柔則其堅者必摩其柔者既(闕/)¶
　　弓而為之受病必有損也脩久也¶
<pb:KR1d0011_WYG_002-85a>¶
夫目也者必强强者在内而摩其筋夫筋之所由幨恒¶
由此作¶
　(闕/)　　　　　　明之凡幹有節目必堅强削(闕/)¶
　　　　　　以筋束之其堅者在筋之内(闕/)¶
　　　　摩動則必絶起矣筋之所以(闕/)¶
　　非常因目摩之而然也幨音(闕/)　　　　　　之¶
　其筋絶起則如車之幨(闕/)然此幨字亦必當時之語¶
　謂絶起為幨非記者以車幨比之而下此字也¶
<pb:KR1d0011_WYG_002-85b>¶
故角三液而幹再液¶
　幹與角皆用水漬液但幹止兩次而角必三次也¶
厚其帤則木堅¶
　帤讀為襦注云&KR0211;禆也弓幹雖用全木必有禆助之¶
　者如衣有襦絮也其禆助者厚則其幹木愈堅¶
薄其帤則需¶
　需愞懦也其禆助者薄則幹木易弱也視之亦不肥¶
　滿故注云不充滿也¶
<pb:KR1d0011_WYG_002-86a>¶
是故厚其液而節其帤¶
　厚多也其角之液必多其幹木之帤必節適得宜此¶
　一句結上文之意也¶
約之不皆約疏數必侔¶
　一弓之中有纒縛處有不纒縳處雖約而不皆約也¶
　其約處必有疏數隨其宜而約之必使侔等也侔則¶
　無厚薄也¶
斲摯必中¶
<pb:KR1d0011_WYG_002-86b>¶
　斲削也摯致也致力而脩治也斲摯其幹必使得中也¶
膠之必均¶
　弓之用膠必有均節也疏云自此以下皆言&KR0211;之隈¶
　裏施膠之事¶
斲摯不中膠之不均則及其大脩也角代之受病¶
　大脩甚久若斲摯不得中用膠不均節則角常代一¶
　&KR0211;之材而先受害也¶
夫懐膠於内而摩其角夫角之所由挫恒由此作¶
<pb:KR1d0011_WYG_002-87a>¶
　膠在角内若有厚薄則角必為之摩動角被摩動則¶
　必挫折角之蹴折常因此而起也作起也¶
凡居角長者以次需¶
　需音須角長二尺五寸為善則造弓之工必以次需¶
　而用之需求也注云長者當弓之隈短者居簫長短¶
　各稱其幹隈弓之隈曲處簫弓兩頭也¶
恒角而短是謂逆橈引之則縱釋之則不校¶
　恒音縆竟也竟角而短者謂充滿弓之淵幹而不及¶
<pb:KR1d0011_WYG_002-87b>¶
　兩端則橈其弓而勢必逆挽弓角短欲引此弓則其¶
　角縱而不受力施放而去則不能校疾釋施放而射¶
　之校音絞疾也¶
恒角而逹譬如終紲非弓之利也¶
　竟其角而充滿淵幹之兩旁又達過於簫頭是角太長¶
　也角既過長則引發之時譬如此弓長在紲中放不¶
　去也紲弓䪐也詩云竹䪐緄縢是也乃藏弓之物也¶
今夫茭解中有變焉故校¶
<pb:KR1d0011_WYG_002-88a>¶
　茭音繳解音改茭解者弓隈與弓簫用角接處也變¶
　異也謂弓簫與臂用力異也異者人引之而臂中用¶
　力其放矢則簫用力二者之力異而同用則發去必¶
　絞疾也校音絞今夫者别起義端而發明角不可長¶
　之意¶
於挺臂中有柎焉故剽¶
　挺直也直臂中乃弓之把處也柎者弓之把處兩畔¶
　有側骨側骨堅强則助弓為力故發矢則剽疾也側¶
<pb:KR1d0011_WYG_002-88b>¶
　骨者把處兩邊貼以木也¶
恒角而達引如終紲非弓之利¶
　茭解中之用力異挺中之有柎皆人用力處若角長¶
　過於簫則人用力而弓違之引放之則如終年在弓¶
　紲之上為所牽制而不可用此非弓之利也終紲非¶
　弓之利凡再言之也所以深發明此意也艾軒云如¶
　賢哉回也上下兩言之兼此一段言角短者只四句¶
　角長者却如此紬繹正作文之妙也注家看不出乃¶
<pb:KR1d0011_WYG_002-89a>¶
　以引如終紲引字為誤合作譬字未盡古文法也¶
撟幹欲孰於火而無贏(孰與/熟同)¶
　贏音盈過多也撟矯也矯揉其幹雖欲火之至熟而¶
　又不可過熟於火¶
撟角欲孰於火而無燂¶
　燂炙爛也矯揉其角亦欲熟又不可至於炙爛也¶
引筋欲盡而無傷其力¶
　筋以縛束之牽引必盡者欲其𦂳也又不可至於傷¶
<pb:KR1d0011_WYG_002-89b>¶
　損損則無力也¶
䰞膠欲孰而水火相得¶
　烹煮其膠亦欲其熟水不可過多火不可過猛¶
然則居旱亦不動居濕亦不動¶
　旱乾則燻雨濕則解(音/害)幹角筋膠用火盡善如此則¶
　弓在燥濕皆不傷動也然則者如此也居者在也¶
苟有賤工必因角幹之濕以為之柔¶
　因角幹之濕者謂其用火未熟也未熟則幹角外雖¶
<pb:KR1d0011_WYG_002-90a>¶
　乾而内猶濕即矯揉而用之以此為柔而易揉也¶
善者在外動者在内雖善於外必動於内雖善亦弗可¶
以為良矣¶
　善在外謂其皮乾也動在内者裏未熟也外雖乾而¶
　易損動者在内雖弓成亦若盡善而用之必易敗故¶
　曰弗可以為良言非良弓也¶
凡為弓方其峻而髙其柎¶
　峻者弓之簫頭也柎者弓之中手把處也簫頭必方¶
<pb:KR1d0011_WYG_002-90b>¶
　手把處必髙¶
長其畏而薄其敝¶
　畏者弓之曲隈處也必須稍長敝與蔽同手把處有¶
　物蔽之不可太厚故欲其薄¶
宛之無已應¶
　宛者引而放之也峻方柎髙畏長敝薄則(闕/)引而應¶
　其應無已謂其愈射愈好也謂其便利也¶
下柎之弓末應將興¶
<pb:KR1d0011_WYG_002-91a>¶
　此言不便利者弓之柎處若下而不髙則簫頭每引¶
　而起興者起也弓隈未應而簫頭先應則用之不便¶
　利也¶
為柎而發必動於閷弓而羽閷末應將發¶
　此十六字又發明上八字也謂弓之簫頭為柎不髙¶
　而先發則於弓之接中處必有傷動閷者弓之接中¶
　也弓之接中若有傷動則必有緩弱之病接中既緩¶
　弱所以引之則簫頭常先應而發也閷音隆殺之殺¶
<pb:KR1d0011_WYG_002-91b>¶
　羽音扈羽緩也末簫頭也上言將興此言將發發亦¶
　興也¶
弓有六材焉¶
　六材已具上解¶
維幹强之張如流水¶
　六材之中維幹堅强則弓之弛張也如流水然言其¶
　順瀏也¶
維體防之引之中參¶
<pb:KR1d0011_WYG_002-92a>¶
　弓之全體納之弓檠之中常為愛䕶則弓身完好引¶
　而張之則其弦五尺張之可得丈五故曰引之中參¶
　防愛䕶也引張也中參者一分之長張而有三倍也¶
維角䟫之欲宛而無負弦¶
　䟫與撑同䟫正也宛引也角既正則引之與弦不相¶
　背故曰欲宛而無負弦也¶
引之如環¶
　張引其弓則如環然即前中參之意¶
<pb:KR1d0011_WYG_002-92b>¶
釋之無失¶
　釋放也既張而放亦不失其常也¶
體如環¶
　前言引之如環者張開時也此言體如環既弛之後¶
　弓之全體反轉如環也弓有六材此只言角與幹者¶
　以其受重者言之也故筋絲膠漆不及焉¶
材美工巧為之時謂之參均¶
　其材既美其工又巧而為之又得其時三者皆善也¶
<pb:KR1d0011_WYG_002-93a>¶
　故曰三均均者皆相若也為之時者冬幹夏角之類¶
角不勝幹幹不勝筋謂之參均¶
　不勝者不能相過也角幹筋三者皆善亦曰三均¶
量其力有三均均者三謂之九和¶
　量三材之力件件有三均則為九故曰三均者三此¶
　謂角之材美工巧為之得時幹亦材美工巧為之得¶
　時筋亦材美工巧為之得時也有此九者則為九和¶
　和亦均也工匠之人隨其材有巧拙或能於此而不¶
<pb:KR1d0011_WYG_002-93b>¶
　能於彼必件件皆工則可故每件皆欲三均也¶
九和之弓角與幹權筋三侔膠三鋝絲三邸漆三斞¶
　角與幹權者亦角不勝幹之意權亦均也此不言筋¶
　者承上文而足其意故不重出也侔等也鋝瑗也皆¶
　秤量之名邸與斞未知何義注曰未聞然以意推之¶
　亦皆言其輕重之則¶
上工以有餘下工以不足¶
　工有巧拙故曰上下言工之巧者即此數物用之而¶
<pb:KR1d0011_WYG_002-94a>¶
　有餘若拙工為之則六材雖具但見其不足葢用之¶
　不得宜也¶
為天子之弓合九而成規為諸侯之弓合七而成規大¶
夫之弓合五而成規士之弓合三而成規¶
　規圓也此言角弓既弛之時天子弓直合九弓而後¶
　成規合七者則稍曲矣合五者又曲矣至於合三則¶
　曲甚矣據此所言又與體如環之說稍異未知古制¶
　果如何也注云材良則句少如此則天子之弓雖既¶
<pb:KR1d0011_WYG_002-94b>¶
　弛之時直而不句用之則自順葢其材柔和也天子¶
　諸侯大夫士分為四等特以弓之美惡而為次第耳¶
弓長六尺有六寸謂之上制上士服之弓長六尺有三¶
寸謂之中制中士服之弓長六尺謂之下制下士服之¶
　上制中制下制隨人身之長短非禮制也上士中士¶
　下士非命士也士有上中下者以其身材長短而言¶
　也¶
凡為弓各因其君之躬志慮血氣¶
<pb:KR1d0011_WYG_002-95a>¶
　志慮在心者血氣見諸舉動者制弓而隨人之身可¶
　也今欲隨其性之緩急而分之此古人之事其意未¶
　可曉今無此法¶
豐肉而短寛緩以荼若是者為之危弓危弓為之安矢¶
　豐肉肥也肥而短者其性又寛緩舒遲故為危弓而用¶
　之危者急速也危弓而用安矢以濟之安者舒緩也¶
骨直以立忿埶以奔若是者為之安弓安弓為之危矢¶
　骨立瘦也直者長之貎也忿埶忿怒而使威埶也奔¶
<pb:KR1d0011_WYG_002-95b>¶
　者性急也瘦而性急則為舒緩之弓而用之安舒緩¶
　也弓既安則以危矢濟之危亦急速也弓有緩急可¶
　也而矢亦有緩急皆古法也今無之¶
其人安其弓安其矢安則莫能以速中且不深¶
　此言人與弓矢俱舒緩則射之不急速其中物亦不深¶
其人危其弓危其矢危則莫能以愿中¶
　此言人與弓矢俱急則射之其去雖速其不能以必¶
　中愿者誠慤也信也信則必之意也¶
<pb:KR1d0011_WYG_002-96a>¶
往體多來體寡謂之夾臾之屬利射侯與弋¶
　往者弛放時也來者張開時也夾㬰弓名也往體多¶
　者弛時直也來體寡者張時甚曲也此弓必勁故可¶
　射棲鵠之侯而弋鳥雀也¶
往體寡來體多謂之王弓之屬利射革與質¶
　往體寡者弛時曲也來體多張時弦長也此弓性不勁¶
　只可射革與質而已前所謂熊皮白質之類也¶
往體來體若一謂之唐弓之屬利射深¶
<pb:KR1d0011_WYG_002-96b>¶
　張弛之時其鈎曲之體相似則是不勁不緩得中者¶
　其射之中必深故曰利射深¶
大和無灂¶
　大和者前所為九和是也其體調適故不用漆也¶
其次筋角皆有灂而深¶
　用筋角皆有漆而深者漆在背筋隈角之中而邊不¶
　漆也¶
其次有灂而疏¶
<pb:KR1d0011_WYG_002-97a>¶
　言背與隈皆有漆而間用之不皆漆也故曰疏¶
其次角無灂¶
　角之在隈者不漆而他處皆漆也以上弓有四等此¶
　制作之精粗也¶
合灂若背手文¶
　漆之合者謂弓表裏有漆處也其文皆如人之手背¶
　言用漆之善也¶
角環灂¶
<pb:KR1d0011_WYG_002-97b>¶
　弓之隈角處其漆文皆如環之周旋亦言漆之盡善也¶
牛筋蕡灂¶
　弓用牛筋纒束則筋上之漆其紋如麻子蕡麻子也¶
　麻子殻上有細文¶
麋筋斥蠖灂¶
　弓用麋筋則筋上之漆其文如斥蠖蠖者屈蟲也屈¶
　蟲身上有細縮紋易作尺斥與尺同¶
和弓&KR0795;摩¶
<pb:KR1d0011_WYG_002-98a>¶
　和弓調和其弓也&KR0795;者扣擊而試之也摩擦摩也此言¶
　造弓之時摩之試之欲其調和也前言聲清者逺筋¶
　擊試之類也¶
覆之而角至謂之句弓¶
　注云覆察也句弓敝弓也角至角善也弓以角幹筋¶
　三者為之弓之敝者覆察之只角為善而幹與筋不¶
　善則只可為射革與質之用矣¶
覆之而幹至謂之侯弓¶
<pb:KR1d0011_WYG_002-98b>¶
　侯弓者前所謂夾㬰利射侯者此弓覆察之角既善¶
　幹又善是三者得其二矣此可用之弓也¶
覆之而筋至謂之深弓¶
　深弓利射深者前所謂唐弓是也覆察之角善矣幹¶
　善矣而筋又善三者皆備則為良弓也至善也¶
　三至字訓善三覆字訓察此據注疏家所云但以意¶
　揣之恐亦未必為至當之說以侯弓為射侯與弋之¶
　弓以句弓為射革與質之弓亦是牽强凑合竊恐此¶
<pb:KR1d0011_WYG_002-99a>¶
　三句乃言架弓之時前言寒奠體是弓方成時冬月¶
　且藏之以侯其定如今人焙中也此乃覆而架之如¶
　今敎塲中弓架也弓在架則目前可見故以所見之¶
　勢論之角乃弓之隈覆而在架角至於架則弓勢直¶
　是來體寡也此為句弓幹在簫之下角之上覆之而¶
　幹至於架則弓勢曲是往體多也此為侯弓筋者纒¶
　束處也在隈之上幹之下覆之而筋至於架則弓勢¶
　不曲不直是往來體均也此為深弓深弓可以射深¶
<pb:KR1d0011_WYG_002-99b>¶
　侯弓可以射革質句弓則可以射侯與弋也不必以¶
　侯弓字為射侯與弋之侯則自為拘礙矣若為進士¶
　業只得依注家説此又求其至當之義庶覆至二字¶
　可通艾軒先生於末應將興數句亦有疑焉但曰他¶
　日遇良匠問之亦未敢以注為信也艾軒又云此書¶
　文字極好古人制作箋注亦多有不通處若論文字¶
　無有與考工記比者¶
<pb:KR1d0011_WYG_002-100a>¶
　¶
　¶
　¶
　¶
　¶
　¶
　¶
　¶
<pb:KR1d0011_WYG_002-100b>¶
　角　在隈處¶
　隈　上隈下隈左右隈畏與隈同在柎上下兩處弓之¶
　　淵深處以左手横執其弓則上隈向右下隈向左¶
　柎　手把也此弓兩邊抵手曰柎注曰側骨¶
　側骨　角弓於把處兩畔有側骨骨堅强所以為弓亦¶
　　曰柎¶
　峻　弓末亦曰蕭¶
　蕭　與峻同弓末也¶
<pb:KR1d0011_WYG_002-101a>¶
　挺臂　弓之直臂也¶
　敝　所握手蔽之處¶
　閷　音殺接中也亦曰茭解蕭與隈交接處曰茭解也¶
　帤　弓幹雖用整木仍於幹上禆之故曰帤補弓物如布¶
　　類¶
　紲　竹䪐緄縢藏弓者别作一片竹向上札以助弓只短¶
　　在弓隈間不滿兩頭¶
<pb:KR1d0011_WYG_002-102a>¶
¶
<pb:KR1d0011_WYG_002-103a>¶
　¶
　¶
　¶
　¶
　¶
　¶
　¶
　¶
<pb:KR1d0011_WYG_002-103b>¶
　¶
　　句股法¶
　注云二尺為句(以弓近為平平/處二尺  句也)四尺為弦(特長四尺/為弦也)¶
　以求其股(是求者下/直平)¶
　疏云弦者四尺(四四十六/為丈六尺)句者二尺(二二如四/為四尺)以句¶
　除弦則丈六弦中除了四尺仍有一丈二尺在也然¶
　後以筭法約之將此丈二而方之取九尺來分作三¶
　截一三尺相禆排來共得方三尺也(葢丈二尺亦廣/一尺把三个長)¶
　(三尺廣一尺者來相/禆則成方三尺也)向來丈二只分了九尺則尚有¶
<pb:KR1d0011_WYG_002-104a>¶
　三尺在將此三尺分作兩畔則各廣五寸而長三尺¶
　以此五寸禆前方三尺之兩邊每邊五寸則共有三¶
　尺半也但甬頭尚少方五寸故不整得三尺半只云幾¶
　半幾者近也(此解注中/幾半字)如此則弓之股三尺幾半也¶
　弓爪直下平曰股¶
　軌前十尺而䇿半之疏中有一段句股法尤詳輈人¶
　看來句股法且如七尺之木而揉之深四尺七寸則¶
　七尺弦也四尺七寸句也¶
<pb:KR1d0011_WYG_002-104b>¶
　　粟米法¶
　方一尺(闕/)　　尺六寸二分以縱横方截(闕/)之¶
　¶
　¶
　¶
　¶
　¶
　考工記解卷下¶
<pb:KR1d0011_WYG_002-105a>¶
　考工記解巻下釋音¶
玊人¶
　信(申/)　冒(一作/瑁)龍(厖/)　瓚(贊/)　必(如字又/音鼈)杼(柱/)¶
　祼(灌/)　易(亦/)　行(去/聲)　好(去/聲)　射(石/)　　衡(横/)¶
　瑑(篆/)　頫(跳/)　駔(祖/)　㮚(栗/)　勞(去/聲)¶
楖人¶
　楖(櫛/)¶
磬氏¶
<pb:KR1d0011_WYG_002-105b>¶
　句(勾/)　耑(端/)¶
矢人¶
　鍭(侯/)　茀(弗當/作殺)羽(去聲/下同)笴(槀下/同)比(鼻/)　憚(怛又音歎/又平聲)¶
　鋌(挺/)　垸(丸/)　俛(免/)　趮(躁/)　橈(閙/)　稱(去/聲)¶
　相(去/聲)　摶(團/)¶
陶人¶
　甗(言又上聲/一音彦)鬴(甫/)　甑(去/聲)　鬲(歴/)　觳(斛/)¶
旊人¶
<pb:KR1d0011_WYG_002-106a>¶
　旊(音倣/下同)髺(刮亦/作跀)薜(擘/)　暴(剥/)　&KR0553;(船注/音旋)縣(𤣥下/同)¶
　中(去/聲)¶
梓人¶
　虡(巨/)　脰(豆注音晝又/鬬鑄二音)弇(掩/)　數(促又/音卹)顅(慳又/音肩)¶
　閷(隆殺/之殺)&KR1530;(筮/)　穨(魋一/作頽)¶
廬人¶
　廬(爐/)　柲(閉/)　殳(殊/)　酋(在由/反)已(以/)　句(鈎/)¶
　彈(音/但)　蜎(袁涓絃/三音)椑(皮/)　摶(團/)　&KR0795;(計又/音擊)校(絞/)¶
<pb:KR1d0011_WYG_002-106b>¶
　傅(附/)　晉(如字又/音箭)灸(救/)¶
匠人¶
　&KR0527;(言入/聲)縣(𤣥/)　涂(塗/)　朝(調/)　重(平/聲)　度(鐸/)¶
　乗(去/聲)¶
匠人為溝洫¶
　&KR0850;(畎/)　阞(勒/)　屬(注/)　孫(巽/)　梢(蕭又/如字)奠(亭/)¶
　閷(隆殺/之殺)里(讀為/巳)葺(緝又/音集)窌(敎/)¶
車人¶
<pb:KR1d0011_WYG_002-107a>¶
　欘(柷/)¶
車人為耒¶
　庛(泚又音/雌去聲)中(如字又/去聲)推(如字又/湯雷反)¶
車人為車¶
　輮(揉又/音柔)牙(訝/)　綆(方穎/反)牝(歩忍/反)服(負/)　較(角/)¶
弓人¶
　檍(益又/音意)檿(掩/)　相(去/聲)　郷(向/)　逺(去/聲)　射(石/)¶
　菑(側又/如字)栗(音列/如字)迆(以/)　閷(生殺之殺/又色例反)　紾(珍/)¶
<pb:KR1d0011_WYG_002-107b>¶
　昔(錯又/音鵲)&KR1120;(腦/)　休(煦下/同)畏(隈/)　脃(脆/)　摶(團/)¶
訓字疑似¶
　據注家音訓如休畏斥昔荼等字猶可以偏旁聲類¶
　揣摩之至若羽荼宛數字誠可疑也¶
菑栗(上音兹/下音烈)迆(音移/)閷(音殺/)紾(徒展反紾/縳理麤)昔(作錯/字讀)險(訓/傷)¶
休(作煦/音)畏(作隈/音)亷瑕(皆訓/嚴利)奠(作定/音)荼(作舒/音)帤(作襦音去/音女居反)¶
摰(訓/致)　恒(作縆讀音/更又訓竟)校(訓疾/音絞)茭(司農音激/又音骹)撟(尼兆反/無訓詀)¶
宛(訓/引)　羽(讀為扈/訓緩)　斥(音尺蠖/之尺)¶
<pb:KR1d0011_WYG_002-108a>¶
　唐楊倞注荀子亦曰古今字殊齊魯言異或取偏旁¶
　相近聲類相通此即二鄭舊法也¶
　¶
　¶
　¶
　¶
　¶
　¶
<pb:KR1d0011_WYG_002-108b>¶
　¶
　¶
　¶
　¶
　¶
　¶
　¶
　考工記解卷下釋音¶

